THEORIA RESIDUORUM BIQUADRATICORUM.

COMMENTATIO PRIMA.

‘ 1.
Theoria residuorum quadraticorum ad pauca theoremata fundamentalia re-
ducitur, pulcherrimis Arithmeticae Sublimioris cimeliis adnumeranda, quae primo
per inductionem facile detecta, ac dein multifariis modis ita demonstrata esse con—

stat, ut nihil amplius desiderandum relictum sit.

Longe vero altioris indaginis est theoria residuorum cubicorum et biquadra-
ticorum. Quam quum inde ab anno 1805 perscrutari coepissemus, praeter ea,
quae quasi in limine sunt posita, nonnulla quidem theoremata specialia se obtu—
lerunt, tum propter simplicitatem suam. tum propter demonstrationum difficul-
tatem valde insignia: mox vero comperimus, principia Arithmeticae hactenus usi-
tata ad theoriam generalem stabiliendam neutiquam sufficere, quin potius hanc ne-
cessario postulare, ut campus Arithmeticae Sublimioris infinities quasi promovea-
tur, quod quomodo intelligendum sit, in continuatione harum disquisitionum cla-
rissime elucebit. Quamprimum hunc campum novum ingressi sumus, aditus ad
cognitionem theorematum simplicissimorum totam theoriam exhaurientium per in-
ductionem statim patuit: sed. ipsorum demonstrationes tam profunde latuerunt, ut
post multa demum tentamina irrita tandem in lucem protrahi potuerint.

Quum iam ad promulgationem harum lucubrationum accingamur, a theoria

residuorum biquadraticorum initium faciemus, et quidem in hac prima commen-
9 *k

