THEOREMATIS FUNDAMENTALIS

IN

DOCTRINA DE RESIDUIS QUADRATICIS

DEMONSTRATIONES ET AMPLIATIONES NOVAE.

Theorema fundamentale de residuis quadraticis‚ quod inter pulcherrimas
arithmeticae sublimioris veritates refertur, facile quidem per inductionem de-
tectum, longe vero difficilius demonstratum est. Saepius in hoc genere accidere
solet, ut veritatum simplicissimarum, quae scrutatori per inductionem sponte
quasi se offerunt, demonstrationes profundissime lateant et post multa demum
tentamina irrita, longe forte alia quam qua quaesitae erant via, tandem in lucem
protrahi possint. Dein haud raro fit. quam primum una inventa est via, ut plu—
res subinde patefiant ad eandem metam perducentes, aliae brevius et magis di-
recte, aliae quasi ex obliquo et a. principiis longe diversis exorsae, inter quae et
quaestionem propositam vix ullum vinculum suspicatus fuisses. Mirus huiusmodi
nexus inter veritates abstrusiores non solum peculiarem quandam venustatem hisce
contemplationibus conciliat, sed ideo quoque sedulo investigari atque enodari me-
retur, quod haud raro nova ipsius scientiae subsidia vel incrementa inde demanant.

Etsi igitur theorema arithmeticum, de quo hic agetur, per curas anteriores,
quae quatuor demonstrationes inter se prorsus diversas *ἢ suppeditaverunt, plene

*) Duae expositae sunt in Dc‘squisz'tz’onum Arithmtu‘carum Sect. quarta et quinta3 tertia in commenta-
tione peculiari (Commenta. Soc. Gottz'nq. Vol. X VI), quarta inserta est commentationi: Summano quarundam
seriorum sz'nyularium (Commenta. Recentiores, Vol. I ).

ΙΙ. 7

